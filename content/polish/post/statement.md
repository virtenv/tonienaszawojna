---
title: "Oświadczenie"
date: "2023-02-11T11:15:45.537Z"
author: Polski Ruch Antywojenny
tags: [ "Oświadczenie" ]
categories: [ "Oświadczenia" ]
banner: "banners/deklaracja.jpg"
nodateline: true
noprevnext: true
disable_comments: true
description: "Oświadczenie Polskiego Ruchu Antywojennego."
draft: false
toc: true
thumbnail: "logo.png"
images: ["Logo_Ruch.png"]
---

##### Deklaracja Polskiego Ruchu Antywojennego


My, niżej podpisani, zebrani na inauguracji Polskiego Ruchu Antywojennego,
wyrażamy głęboką niezgodę na politykę zagraniczną i bezpieczeństwa prowadzoną
przez rządy w Warszawie po roku 1999, politykę awanturniczą nastawioną
na konfrontację z naszymi sąsiadami i realizację interesów strategicznych
Waszyngtonu.


Jesteśmy ruchem społecznym tworzonym oddolnie, niezależnie od jakiejkolwiek
partii politycznej. Istotą naszych działań jest praca organiczna, edukacyjna
i informacyjna na rzecz suwerenności kulturowej narodu polskiego i niepodległości
Polski.


Bezwarunkowa pomoc udzielana Ukraińcom nie jest w interesie narodowym Polski.
Tolerowanie kultu na Ukrainie zbrodniarzy takich jak Bandera, czy Suchewycz
oraz ludobójczych organizacji takich jak OUN / UPA jest hańbą i policzkiem
dla każdego Polaka. Dopóty dopóki na Ukrainie rozwija się szowinizm i kult
zbroniarzy nie może być mowy o żadnej pomocy finansowej, ani tym bardziej
militarnej dla tego państwa.


Pragniemy zauważyć, że władze w Kijowie od 1991 r. nie przeprosiły narodu polskiego
za ludobójstwo na narodzie polskim w okresie II wojny światowej. Nie ma naszej zgody
na rozdawnictwo publicznych pieniędzy na pomoc socjalną dla imigrantów z Ukrainy,
ani na zorganizowaną akcję przesiedleńczą na terytorium RP. Nie popieramy agresji
rosyjskiej wobec Ukrainy, ale jednocześnie stanowczo podkreślamy __to nie nasza wojna__.


Opowiadamy się za pokojem i polityką pokojową nastawioną na dobre relacje ze wszystkimi
sąsiadami, w myśl zasady, __zero wrogów wśród sąsiadów__. Normalizacja tych relacji musi
odbywać się z zachowaniem polskiej racji stanu i polskiego interesu narodowego. Kluczem
do rozwoju Polski jest rozwój gospodarczy wykorzystujący w pełni potencjał naszego
położenia geograficznego.


Nie ma naszej zgody na popieranie polityki hegemonicznej USA i udział Wojska Polskiego
w wojnach napastniczych Waszyngtonu, których efektem była śmierć blisko miliona ludzi
po 2001 r.


Częstochowa, 3 lutego 2023 r.